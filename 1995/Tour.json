{
 "title": "Tour",
 "album": "Prophecy",
 "year": null,
 "lyrics": "Yeah!\nI say break up your folly grounds and straighten your crooked ways\nBlessed is the man that walketh not in the counsel of the ungodly\nSelassie I liveth every time\nMi sing!\n\nAfter me lef' from Jamaica, go a foreign pon tour\nPreaching teaching the people fi sure\nAnswer to Jah when him a knock pon your door\nIf you ignore you goin' perish fi sure\n\nCome back a Jamaica, everything insecure\nRich a get rich and the poor a get poor\nCome back come hear say Pan Head skull bore\nCome back come hear say Dirtsman skull bore\nHear say, John Pope Paul all come yah pon tour\nDJ down yah a rinse out mi what more\nBoogerman a plan all fi march and tour\nTour Kingston, and all go tour Portmore\nBut me know the whole of dem woulda must dead fi sure\nAnd the DJ dem nah teach people no more\nA pure clashing and fighting, dem no unite no more\nAll a tell the gyal dem fi bruk out like a sore\nIt seems like the people dem no love God no more\nIf slackness a the sickness, then culture a the cure\nIce all mi block and all a whole city\n\nAfter me lef' from Jamaica, foreign pon tour\nPreaching, teaching the people fi sure\nAnswer to Jah when him a knock on the door\nIf you ignore -\nMi say!\n\nAfter mi come back a Jamaica, nuff things gone wrong\nCyan know di woman dem different from di man\nWhole of dem a dress inna di same pollution\nDawn and John a run competition\nMan a take dem money and a go Obeah man\nMan a grudgefull and dem no stop envy man\n'Bout dem PNP right, and dem Labor wrong\nMan a walk pon road and lick down innocent man\nLick down the little pickiney inna di Prom\nThis is one thing me got fi overstand\nMost of the youth dem stop diss Rastaman\nDem get fi know say Rasta a di right tradition\nAnd respect Selassie as the Almighty one\nIf slackness a the fault, culture a the solution\n\nLef' from Jamaica, go a foreign pon tour\nPreaching teaching the people fi sure\nAnswer to Jah when him a knock pon your door\nIf yuh ignore yuh goin' perish fi sure\n\nCome back a Jamaica things nah run right\nMan all a fuss and dem no stop from fight\nSome long icepick and some ol' rusty knife\nMan a walk a road and take an innocent life\n'Bout dem PNP wrong, and dem Labor right\nMan a walk a road and take an innocent life\nSay Selassie I, di whole of dem start to fight\nSay Emanuel, and nuff of dem all a fight\nSay Marcus Garvey, and nuff of dem a fight\nWoman all a shine, and man no stop bite\nIf slackness a the darkness, then culture a the light\nIce all mi block and all a -\n\nAnd mi say, after me lef from Jamaica, go a foreign pon tour\nPreaching teaching the people fi sure\nAnswer to Jah when him a knock pon your door\nIf you ignore you goin' -\nOh!\n\nThis is most of the things me tell the people on the tour\nAnswer to Jah when him a knock pon the door\nMake sure your hands clean and make sure your heart pure\nSelassie call you, your safe and secure\nThings you used to do, you nah go do dem no more\nPlace you used to go, you nah go go deh no more\nFood you used to eat, you nah go eat dem no more\nThings you used to say, you nah go say dem no more\nThe heathen dem a gwan like dem waan bruk out like sore\nJah say, see dem ago nuffer than the sand pon seashore\n\nLef' from Jamaica, go foreign pon tour\nPreaching teaching the people fi sure\nAnswer to Jah when him a knock pon your door\nIf you ignore, you goin' perish fi sure\n\nCome back a Jamaica, everything insecure\nRich a get rich and the poor a get poor\nCome back come hear say Pan Head skull bore\nCome back come hear say Dirtsman skull bore\nDJ down yah a rinse out mi what more\nHear say, John Pope Paul all come yah pon tour\nBoogerman a plan all fi march and tour\nTour Kingston, and all go tour Portmore..",
 "image": "https://images.genius.com/866248f574451d193450c261ca4ce7fa.250x249x1.jpg"
}